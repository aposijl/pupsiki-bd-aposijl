# Аналіз предметної області

## Вступ

Цей документ представляє комплексний аналіз предметної області проєкту, акцентуючи увагу на ключових стадіях життєвого циклу розробки програмного забезпечення, а також розглядаючи різноманітні методики розробки з їх перевагами та недоліками. Він включає порівняльний огляд існуючих інструментів управління проектами, виділяючи аспекти, що потребують удосконалення, і визначає критичні елементи, які наша система має втілити для заповнення виявлених прогалин та оптимізації процесу розробки.

**В аналізі предметної області представлені**:

- [Основні визначення](#основні-визначення), де користувач зможе детальніше ознайомитися зі структурою систем управління проєктами
- [Підходи та способи вирішення завдання](#підходи-та-способи-вирішення-завдання) в області систем управління проєктами
- [Порівняльна характеристика існуючих засобів вирішення завдання](#порівняльна-характеристика-існуючих-засобів-вирішення-завдання), де можна знайти інформацію про плюси та мінуси систем, порівняно з **Pups**?
- [Висновки](#висновки)
- [Посилання на вищевказану інформацію](#посилання)

## Основні визначення

[Проєкт](https://uk.wikipedia.org/wiki/%D0%9F%D1%80%D0%BE%D1%94%D0%BA%D1%82) – сукупність моделей, проєктна конструкторська документація, яка містить проєктні рішення і дає повне уявлення про будову розроблюваного виробу, процесу або організації.

[Система управління проектами](https://pmb.com.ua/uk/slovar-terminov/sistema-upravleniya-proektom-project-management-system-instrument/) – cукупність процесів, інструментів, методів, методологій, ресурсів і процедур з управління проєктом. Система документується в плані управління проєктами, і її зміст може відрізнятися в залежності від галузі застосування, організаційного впливу, складності проєкту і доступності наявних систем. Система управління проєктами, яка може бути як формальною, так і неформальною, допомагає менеджеру проєкту ефективно доводити проєкт до завершення.

[Програмне забезпечення](https://uk.wikipedia.org/wiki/%D0%9F%D1%80%D0%BE%D0%B3%D1%80%D0%B0%D0%BC%D0%BD%D0%B5_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F) — сукупність програм системи оброблення інформації та програмних документів, необхідних для експлуатації цих програм. Це набір інструкцій, які розповідають комп'ютеру, як працювати, на відміну від апаратного забезпечення, яке, фактично, і виконує ці вказівки.

[Життєвий цикл програмного забезпечення](https://qalight.ua/baza-znaniy/zhittyevij-tsikl-pz/) - це умовна схема, що включає в себе окремі етапи, які є стадіями розвитку процесу створення ПЗ. При цьому, на кожному етапі виконуються різні дії.

[Інститут Управління Проєктами (PMI)](https://uk.wikipedia.org/wiki/Project_Management_Institute) - міжнародна неприбуткова професійна організація, яка об’єднує мільйони фахівців з управління проєктами.

[Мінімально життєздатний продукт (MVP)](https://ux.pub/zhmikhov/minimalno-zhittiezdatnii-produkt-minimum-viable-product-mvp-3if3) - це концепція, що передбачає створення продукту з мінімальною кількістю функцій, достатньою для валідації ключових припущень та отримання зворотного зв'язку від реальних користувачів.

[Методологія розробки програмного забезпечення](https://uk.wikipedia.org/wiki/%D0%9C%D0%B5%D1%82%D0%BE%D0%B4%D0%BE%D0%BB%D0%BE%D0%B3%D1%96%D1%8F_%D1%80%D0%BE%D0%B7%D1%80%D0%BE%D0%B1%D0%BA%D0%B8_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%BE%D0%B3%D0%BE_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F) - методи, застосовані на різних стадіях життєвого циклу розробки ПЗ, які мають спільний підхід та, згідно із цим підходом, дозволяють забезпечити найкращу ефективність процесів розробки.

[Артефакт](<https://uk.wikipedia.org/wiki/%D0%90%D1%80%D1%82%D0%B5%D1%84%D0%B0%D0%BA%D1%82_(UML)>) - називають окремий шмат інформації, що використовується чи з'являється в процесі розробки програмного забезпечення. Це може бути файл з кодом, модель, частина документації, чи повідомлення електронної пошти або навіть нотатка, приклеєна до монітора.

[Agile Model](https://wezom.com.ua/ua/blog/metodologija-razrabotki-programmnogo-obespechenija) - це сучасна методологія розробки ПЗ, яка базується на принципах гнучкості, співпраці, взаємодії і постійного вдосконалення. Вона передбачає поділ проєкту на короткі цикли або спринти, кожен з яких має свою мету, план, виконання і результат.

[Scrum](https://career.softserveinc.com/uk-ua/stories/what-is-scrum-methodology) - це не просто модне слово; це чітка схема для управління проектами. За своєю суттю Scrum — це легкий, ітеративний та поступовий підхід до розробки продукту. Scrum керується принципами прозорості, перевірки та адаптації.

[Spiral Model](https://uk.wikipedia.org/wiki/%D0%A1%D0%BF%D1%96%D1%80%D0%B0%D0%BB%D1%8C%D0%BD%D0%B0_%D0%BC%D0%BE%D0%B4%D0%B5%D0%BB%D1%8C) - генератор моделі процесу керування ризиками для проєктів програмного забезпечення. Заснована на унікальних моделях ризиків даного проєкту, спіральна модель скеровує команду на прийняття елементів однієї чи кількох моделей процесів, як-от інкрементного, водоспадного чи еволюційного прототипування.

[Incremental Model](https://en.wikipedia.org/wiki/Incremental_build_model) – це метод розробки програмного забезпечення, при якому продукт проектується, впроваджується та тестується поетапно, доки продукт не буде завершено. Це передбачає як розробку, так і підтримку. Виріб вважається готовим, якщо він задовольняє всі його вимоги.

[Kanban](https://www.ukraine.com.ua/uk/blog/interesting/chto-takoe-kanban.html) - це гнучкий метод еволюційного управління змінами в проектах. Це означає, що існуючий процес вдосконалюється невеликими кроками (еволюційно). У підсумку, роблячи багато невеликих змін (а не одне велике), ми зменшуємо ризики для всього проекту в цілому.

[Kanban-board](https://uaspectr.com/2021/01/26/shho-take-kanban/) -це інструмент для спільної роботи над проєктами, коли на одній дошці фіксуються всі завдання та відповідальні за їх реалізацію учасники. Kanban-дошки використовуються в будь-яких рішеннях, де присутній постійний потік завдань.

## Підходи та способи вирішення завдання

Створення якісного продукту вимагає спочатку визначення його життєвого циклу.Це чіткий план дій, що дозволяє зрозуміти, що має вийти в розробників, як досягти результату та які методи для цього використати.

Зазвичай до етапів життєвого циклу відносять:

- [Планування](#планування)
- [Аналіз та збирання вимог](#аналіз-та-збирання-вимог)
- [Проектування та дизайн](#проектування-та-дизайн)
- [Розробка](#етап-розробки)
- [Тестування](#тестування)
- [Продакшн](#вихід-на-ринок-продакшн)
- [Технічна підтримка](#технічна-підтримка)

### Планування

_Мета етапу:_ зрозуміти який продукт має бути на виході

На цьому етапі команда фахівців та зацікавлених сторін узгоджує всі деталі майбутнього продукту, відповідаючи на важливі питання. Яка мета майбутнього продукту? Які проблеми він має вирішувати? Навіщо створюється продукт? Після відповіді ці питання, в усіх учасників формується однакове і правильне бачення майбутнього продукту. Що полегшує розробку та мінімізує ризики при створенні ПЗ.

### Аналіз та збирання вимог

_Мета етапу:_ зібрати та задокументувати вимоги до майбутнього програмного забезпечення

Етап аналізу та збору вимог, мабуть, один із найвідповідальніших етапів життєвого циклу ПЗ. На цьому етапі команда фахівців із командою замовників, а іноді навіть із потенційними споживачами майбутнього продукту, збирає всі деталі розробки проекту. Починаючи від маркетингових досліджень ринку, і закінчуючи визначенням стеку технологій та функціональністю майбутнього продукту. Вся ця інформація, за підсумком, записується в проектну документацію, на підставі якої формується графік та строки послідовних завдань та етапів розробки продуктів.

### Проектування та дизайн

_Мета етапу:_ втілити вимоги до розробки в дизайн

Після того, як стали зрозумілі функціональні вимоги та стек технологій, можна переходити до проектування та дизайну. На цьому етапі розробники проектують майбутню архітектуру проекту у вибраній технології. Створюється адаптивний та юзабельний дизайн, продумується зв'язок front частини програми з сервером, розробляються модулі та продумується система безпеки ресурсу.

### Етап розробки

_Мета етапу:_ створення реального програмного забезпечення

Стадія розробки - це етап, де вже фактично пишеться код. Технічні фахівці беруть проектну документацію, прототипи, дизайн та архітектуру, і на основі їх створюють майбутню програму або сайт.
Завдання розділені між членами команди відповідно до їхньої галузі спеціалізації. Розробники відповідають за створення інтерфейсу та його зв'язок із сервером. Адміністратори бази даних додають необхідні дані до бази. Front-end розробники створюють чуйний інтерфейс майбутнього веб-додатку.

Результатом цього етапу є програмний продукт, що працює.

### Тестування

_Мета етапу:_ забезпечити відповідність готового продукту узгодженим вимогам

Створення робочого продукту - це ще кінець життєвого циклу розробки. Після розробки триває етап тестування. На цьому етапі команда порівнює задуманий додаток на етапі аналізу та збору вимог із тим, який створений після етапу розробки. Відповідає на запитання:

- Чи всі ці функції та інтеграції працюють правильно?
- Чи правильно відпрацьовують усі кнопки?
- Чи досягли того кінцевого результату, який було прописано у вимогах?

Якщо кінцевий додаток відпрацьовує не зовсім правильно, це буде виявлено на цьому етапі і віддано на доопрацювання програмістам.
Після виправлення та налагодження продукту, він готовий до наступного етапу.

### Вихід на ринок (продакшн)

_Мета етапу:_ надати готове програмне забезпечення кінцевим користувачам.

Готова та протестована версія програми або веб-сайту випускається на основний сервер і поставляється на ринок . Служба підтримки або замовник збирає відгуки від користувачів. Якщо на цьому етапі виникають помилки в продукті, які не були виявлені на етапі тестування, але відповідають вимогам до продукту, їх передають розробникам і їх виправляють на наступному етапі життєвого циклу.

### Технічна підтримка

_Мета етапу:_ підтримка готового продукту

Тепер проект переходить у режим технічного обслуговування. На цьому етапі відбувається постійна перевірка працездатності продукту, продуктивності системи, системи безпеки та старіння.
Технічні фахівці виправляють проблеми, які могли б виникнути у користувачів веб-ресурсу. Це може включати обробку залишкових помилок, які не вдалося виправити перед запуском, або вирішення нових проблем, що виникають через звіти користувачів. Великі проекти можуть вимагати триваліших етапів обслуговування порівняно з невеликими.

**Моделі життєвого циклу ПЗ**:

### Waterfall (каскадна модель)

Waterfall (водоспад, каскадна методологія) – традиційна, найпоширеніша та логічна методологія управління проєктами.
Водоспадна модель передбачає послідовне проходження процесу, розбитого на стадії або етапи. Зазвичай її застосовують до проєктів, які можуть бути поділені на послідовні логічні частини. До того ж жоден етап не може бути виконаний раніше за попередній. Логіку такого проєкту легко зрозуміти та описати.
Такі проєкти мають чіткий план, і основним завданням проджект-менеджера є прослідкувати, щоб виконавці проєкту дотримувалися плану й не порушували строків.

Перевагами такого методу управління проєктами є його зрозуміла та проста логіка, стабільність завдань і реальна оцінка вартості й строків закінчення проєкту. До того ж водоспадну модель можуть дозволити собі навіть невеликі компанії. Оскільки нею може управляти одна-дві людини, вартість обслуговування невисока.

Серед недоліків – позбавлений гнучкості процес, неможливість коригувати окремі кроки для отримання ліпшого результату. Крім того, у разі дефіциту ресурсів може постраждати якість виконання проєкту.

#### Для чого підходить

Ця модель підходить для простих і стабільних проектів, де вимоги до ПЗ чітко визначені і не змінюються протягом розробки. Також ця модель вимагає добре спланованого графіка робіт і ресурсів.

![Схема Waterfall моделі](https://www.actitime.com/wp-content/uploads/2021/02/Waterfall-Examples-01.png)

### Agile Model (гнучка модель)

Еджайл сьогодні надзвичайно популярний метод управління проєктами. Це досить гнучка система управління, характерними ознаками якої є надання кінцевого продукту на кожному етапі роботи та незрозумілий фінал проєкту.
Основний принцип роботи – поділ проєкту на короткі цикли (ітерації), наприкінці кожного з яких замовник отримує певний продукт.
У аgile широка сфера застосування, однак найкраще він прижився в IT.
За еджайлом етапи можуть не йти послідовно, а відбуватися паралельно або в різному порядку. Ключовий момент – на кожному етапі реалізації проєкту його продуктом можна користуватися.
Етапи прийнято називати спринтами, кожен з яких містить набір операцій і строки їх реалізації. Строки виконання плануються безпосередньо перед спринтом. Завдання, які стосуються виконання спринтів, складаються в беклог – спеціальне сховище, доступ до якого має власник продукту.
Еджайл ефективний для реалізації стартапів, коли кінцевий результат не до кінця зрозумілий, а прогнози слід перевіряти швидко й бути гнучким. Також таку методологію управління застосовують, якщо клієнт постійно змінює свої очікування. Навіть за таких непевних умов аgile допомагає бути у виграші. Менеджер проєкту визначає, скільки часу витрачає команда на реалізацію тих чи інших бажань клієнта й виставляє рахунок у кінці кожного спринта, що не може тривати більше двох тижнів.

Перевагами цієї методології є високий рівень взаємодії між членами команди проєкту, швидкий результат, а також гнучкість. Звісно, є й недоліки. Скажімо, застосування цієї методології може перетворити проєкт на каскад постійних і безрезультатних змін. Крім того, проєкт залежить від рівня кваліфікації та досвіду команди. А ще практично неможливо прорахувати його остаточну вартість.

#### Для чого підходить

Agile Model підходить для швидко змінюваних і непередбачуваних проєктів, у яких вимоги до ПЗ формуються в процесі розробки, або де потрібно максимально задовольнити потреби і очікування користувачів. Також ця модель дозволяє підвищити продуктивність і мотивацію команди, плюс зменшити час і витрати на розробку ПЗ.

![Схема Agile моделі](https://www.cleart.com/wp-content/uploads/2017/11/what-is-agile-software-development.jpg)

### Scrum

Відомою гнучкою методологією, своєрідним підвидом еждайла є методологія скрам (scrum). У перекладі з англійської це слово означає «боротьба за м’яч у регбі, штовханина».
Структура скраму досить жорстка. Є набір підходів до реалізації проєкту, які разом працюють ефективніше, ніж кожен окремо.
Зазвичай скрам застосовують там, де є продукт, що має цінність для користувачів та замовників. Крім того, потрібно якомога швидше зрозуміти, чи правильно обрано курс реалізації проєкту. Скрам дає змогу коригувати його в разі помилки. Формат цієї методології дозволяє отримувати чергову версію продукту частіше, регулярно підтримувати зворотний зв’язок та швидко доопрацьовувати продукт, поліпшуючи процес роботи.
Методологія спрямовує всіх учасників реалізації проєкту до активної взаємодії та взаємозамінності. Якщо хтось із членів команди не може виконувати свою роботу, її відразу ж підхоплює інший, не даючи проєкту стояти на місці. Відповідальність за реалізацію проєкту – колегіальна. Саме тому рішення за цією методологією приймають колективно. Ніхто не може натиснути і змусити прийняти інше рішення, якщо команда впевнена, що зупинилася на правильному.
У команді, що реалізує проєкт за допомогою скрам-методології, обов’язково має бути скрам-майстер. Головна роль цієї людини – слідкувати за процесом роботи, внутрішнім життям команди, мотивувати людей, долати перепони на шляху досягнення командних цілей. Це щось на кшталт тренера.

До переваг такої методології належить прозорість роботи. У команді здійснюється відкритий обмін інформацією, знаннями, проблемами, кожен відчуває себе причетним до спільної мети. Замовник завжди в курсі процесу робіт, вносить правки, отримує достовірну інформацію про терміни здачі проєкту.

Є й недоліки. Так, ця методологія не підходить для проєктів з туманними вимогами до кінцевого продукту, тому що замовник може нарощувати функціонал до нескінченності. Команді часом складно навчитися правильно розставляти пріоритети й оцінювати завдання, а загальний успіх проєкту почасти залежить від професіоналізму однієї людини – скрам-майстра.

#### Для чого підходить

Ця модель ідеально підходить для проєктів, де вимоги до програмного забезпечення можуть змінюватися протягом процесу розробки. Також вона відмінно підходить у випадках, коли необхідно швидко випустити прототип або мінімально працездатний продукт. Використання цієї моделі дозволяє знизити ризики та витрати, пов'язані з розробкою програмного забезпечення, забезпечуючи при цьому гнучкий та ефективний процес роботи.

![Схема Scrum моделі](https://www.pm-partners.com.au/wp-content/uploads/2021/06/blog-scrum-process-opt.jpg)

### Incremental Model (інкрементна модель)

Дана методологія розробки ПЗ передбачає поділ проєкту на декілька незалежних частин або інкрементів, кожен з яких розробляється і тестується окремо. Кожен інкремент додає нову функціональність до ПЗ, і в результаті отримується повноцінний продукт, що складається з усіх інкрементів.

#### Для чого підходить

Ця модель підходить для проєктів, у яких вимоги до ПЗ можуть змінюватися протягом розробки, або де потрібно швидко випустити прототип або мінімально працездатний продукт. Вона дозволяє знизити ризики і витрати, пов’язані з розробкою ПЗ.

![Схема Incremental моделі](https://www.impactmillions.org/wp-content/uploads/2023/03/Incremental-Model.webp)

### Spiral Model (спіральна модель)

Це методологія, яка поєднує елементи каскадної і ітеративної моделей, а також акцентує увагу на аналізі і управлінні ризиками. Спіральна модель передбачає повторне виконання чотирьох основних етапів проєкту: планування, аналіз ризиків, реалізація і оцінка. Кожна наступна спіраль (або цикл) розширює і покращує продукт, а також зменшує ризики, пов’язані з розробкою ПЗ.

#### Для чого підходить

Модель Spiral підходить для великих і складних проєктів, де ризики розробки ПЗ високі, а вимоги до ПЗ нестабільні або не надто ясні. Ця модель дозволяє контролювати якість і вартість ПЗ, а також забезпечити гнучкість і адаптацію до змін.

![Схема Spiral моделі](https://ithoot.com/inputsFiles/b9a4121f-8ccf-47d9-870a-53129e2aedf5.png)

### V-Model (V-подібна модель)

V-Model (V-подібна модель) — методологія розробки ПЗ, яка розглядає кожен етап розробки як частину V-подібної структури, де ліва гілка — це етапи визначення вимог і проєктування, а права — етапи тестування і впровадження. Кожен етап тестування відповідає певному етапу проєктування, а тестування виконується тільки після закінчення відповідного етапу проєктування. Це дозволяє забезпечити високу якість ПЗ і його відповідність вимогам.

#### Для чого підходить

Модель підходить для проєктів, де вимоги до ПЗ чітко визначені і не змінюються в процесі розробки, а також де потрібно забезпечити високу якість і надійність ПЗ. Однак вона вимагає добре спланованого графіку робіт і ресурсів.

![Схема V моделі](https://builtin.com/sites/www.builtin.com/files/styles/ckeditor_optimize/public/inline-images/1_v-model.png)

### Моде́ль–вигляд–контро́лер

Архітектурний шаблон, який використовується під час проєктування та розробки програмного забезпечення.
Цей шаблон передбачає поділ системи на три взаємопов'язані частини: модель даних, вигляд (інтерфейс користувача) та модуль керування. Застосовується для відокремлення даних (моделі) від інтерфейсу користувача (вигляду) так, щоб зміни інтерфейсу користувача мінімально впливали на роботу з даними, а зміни в моделі даних могли здійснюватися без змін інтерфейсу користувача.
Мета шаблону — гнучкий дизайн програмного забезпечення, який повинен полегшувати подальші зміни чи розширення програм, а також надавати можливість повторного використання окремих компонентів програми. Крім того використання цього шаблону у великих системах сприяє впорядкованості їхньої структури та робить їх більш зрозумілими шляхом зменшення складності.

![Cхема моде́ль–вигляд–контро́лер](https://upload.wikimedia.org/wikipedia/commons/thumb/a/a0/MVC-Process.svg/1200px-MVC-Process.svg.png)

### CI/CD

CI/CD є поширеною DevOps-практикою. CI (Continuous Integration) — це неперервна інтеграція, а CD (Continuous Delivery) — неперервна доставка. Цей набір методик дозволяє розробникам частіше і надійніше розгортати зміни в програмному забезпеченні.
Більшість сучасних застосунків створюють із використанням різних платформ та інструментів. Тому виникає необхідність у їх злагодженій інтеграції та тестуванні внесених змін. Основна мета CI/CD — як раз забезпечити послідовну й автоматизовану збірку, упаковування і тестування застосунків. Завдяки цьому розробники можуть більше зосередитись на якості коду та безпеці продукту.

![Схема CI/CD](https://mlops-guide.github.io/MLOps/CICDML/ci-cd.png)

## Порівняльна характеристика існуючих засобів вирішення завдання

### Github Projects

Це адаптована електронна таблиця, дошка завдань і дорожня карта, яка інтегрується з вашими проблемами та запитами на отримання на GitHub, щоб допомогти вам ефективно планувати та відстежувати свою роботу. Ви можете створювати та налаштовувати кілька переглядів, фільтруючи, сортуючи, групуючи ваші проблеми та запити на отримання, візуалізуйте роботу з настроюваними діаграмами та додавайте власні поля для відстеження метаданих, специфічних для вашої команди. Замість того, щоб застосовувати певну методологію, проект надає гнучкі функції, які можна налаштувати відповідно до потреб і процесів вашої команди.

### Asana

Ідеальний інструмент управління проектами для тих, хто шукає програмне забезпечення, яке може відстежувати важливі та необхідні завдання, пов’язані з вашим бізнесом, які вам потрібно виконати за певний проміжок часу. Це програмне забезпечення для керування проектами, яке може допомогти вам і вашій команді стати більш організованими та готовими до будь-чого. Ви зможете відстежувати різні завдання, створювати розширені списки справ і впорядковувати завдання. У двох словах, Asana може виконувати всі завдання, необхідні для ведення бізнесу.

### Basecamp

Інструмент для управління проєктами, який розповсюджується по публічно-хмарній моделі. Використовується для командної роботи над проєктами та задачами. Створений однойменною американською приватною компанією (до 2014 компанія мала назву 37signals). В процесі розробки та практичного використання Basecamp також був створений фреймворк Ruby on Rails.

### Trello

безкоштовна багатоплатформна система управління проєктами, розроблена Trello Enterprise, дочірньою компанією Atlassian. Створена у 2011 році компанією Fog Creek Software (тепер Glitch) для створення окремої компанії в Нью-Йорку у 2014 році й продана Atlassian в січні 2017 року

### Miro

Це цифрова платформа для співпраці, призначена для полегшення віддаленого та розподіленого командного спілкування та управління проектами.

Як онлайн-робочий простір для інновацій, він розроблений RealtimeBoard, Inc. Компанію було засновано в Росії Андрієм Хусідом і Олегом Шардіним у 2011 році, а зараз її штаб-квартири розташовані в Сан-Франциско й Амстердамі.

### Jira

Система відстеження помилок, призначена для організації спілкування з користувачами, і для управління проєктами. Розроблена компанією Atlassian у 2002 році. Доступна у двох версіях: «хмарній» і серверній. Зараз JIRA містить три проєкти: JIRA Software (для розробників), JIRA Service Desk (підтримка проєкту), JIRA Core (управління проєктами), кожен з яких можна купити окремо.Назва системи (JIRA) отримано шляхом модифікації японської назви Годзіла («Gojira»), що своєю чергою є алюзією на назву конкурентного продукту — Bugzilla. JIRA створювалася як заміна Bugzilla й багато в чому повторює архітектуру останньої. На цей час (2018 рік) JIRA є однією з найпопулярніших систем управління проблемами.

### Nifty

Це центр віддаленої співпраці для керування проектами, завданнями та спілкуванням — усе в одному місці. Віддалена робота ніколи не була простішою, цікавішою та ефективнішою.

### Backlog

Це програма для керування проектами, яка добре підходить для програмістів, але для більш загального використання їй бракує кількох функцій та інтеграцій.

### ClickUp

Це хмарний сервіс для командної роботи над проектами і завданнями. Він дозволяє створювати як окремі таски, так і об'ємні to-do списки, а також гнучко управляти і налаштовувати проекти за допомогою ряду інструментів кастомізації. Тут же можна створювати документи, вікі-сторінки і бази знань для проектів, а потім ділитися ними з іншими учасниками команди або ким завгодно в інтернеті.

### Notion

Це застосунок для побудови систем управління, ведення нотаток, управління даних, проєктів і організації життя. Загалом функціональність дозволяє створювати записи, бази даних, канбан, вікі, календарі і нагадувач. Компанія характеризує власний продукт як повноцінний простір для ведення нотатків, управлінням проєктами й задачами.

- _Functionality (функциональні вимоги)_
- _Usability (вимоги до зручності роботи)_
- _Reliability (вимоги до надійності)_
- _Performance (вимоги до продуктивності)_
- _Supportability (вимоги до підтримки)_

😇 - Повністю реалізовано.

🤕 - Реалізовано не в повній мірі.

😈 - Відсутнє.

|                **Вимоги**                |                     **Критерії**                      | **Pups<br/>(Наш проєкт)** | **Github Projects** | **Asana** | **Backlog** | **Nifty** | **Basecamp** | **Trello** | **Miro** | **Jira** | **ClickUp** | **Notion** |
| :--------------------------------------: | :---------------------------------------------------: | :-----------------------: | :-----------------: | :-------: | :---------: | :-------: | :----------: | :--------: | :------: | :------: | :---------: | :--------: |
|   Функціональні <br/> (Functionality)    |
|                                          |                   Система сповіщень                   |                           |         😇          |    😇     |     😇      |    😇     |      😇      |     😇     |    😇    |    😇    |     😇      |     😇     |
|                                          |             Назначення завдань учасникам              |                           |         😇          |    😇     |     😇      |    😇     |      😇      |     😇     |    🤕    |    😇    |     😇      |     😇     |
|                                          |                  Графічний інтерфейс                  |                           |         😇          |    😇     |     😇      |    😇     |      😇      |     😇     |    😇    |    😇    |     😇      |     😇     |
|                                          |                     Офлайн доступ                     |                           |         😇          |    😈     |     😈      |    😈     |      😈      |     🤕     |    😈    |    😈    |     😇      |     🤕     |
|                                          |                   Фільтр для пошуку                   |                           |         😇          |    😇     |     😇      |    😇     |      🤕      |     😇     |    😇    |    😇    |     😇      |     😇     |
|                                          |            Встановлення термінів виконання            |                           |         😇          |    😇     |     😇      |    😇     |      😇      |     😇     |    😇    |    😇    |     😇      |     😇     |
|                                          |            Версія для мобільних пристроїв             |                           |         🤕          |    😇     |     😇      |    😇     |      😇      |     😇     |    😇    |    😇    |     😇      |     😇     |
| Зручність використання <br/> (Usability) |
|                                          |        Можливість користуватися різними мовами        |                           |         😈          |    😇     |     😈      |    😇     |      😈      |     😇     |    😇    |    😇    |     😇      |     😇     |
|                                          |              Можливість працювати офлайн              |                           |         😈          |    🤕     |     😇      |    😈     |      😇      |     😈     |    🤕    |    😇    |     😇      |     🤕     |
|                                          |   Інтерфейс, який легко розуміти і використовувати    |                           |         😇          |    😇     |     😇      |    😇     |      😇      |     😇     |    😇    |    😇    |     😇      |     😇     |
|      Надійность <br/> (Reliability)      |
|                                          |               Створення резервних копій               |                           |         😇          |    🤕     |     😇      |    😇     |      😈      |     😇     |    😇    |    🤕    |     🤕      |     😇     |
|                                          |           Автентифікація з кількома рівнями           |                           |         😇          |    🤕     |     😇      |    😇     |      😇      |     😇     |    😇    |    🤕    |     😈      |     😇     |
|                                          |         Організація технічних заходів сервісу         |                           |         😇          |    🤕     |     😇      |    😇     |      😈      |     😇     |    😇    |    😇    |     😈      |     😇     |
|                                          |                  Управління версіями                  |                           |         😇          |    😈     |     😇      |    😇     |      😈      |     😇     |    😇    |    😈    |     😈      |     😇     |
|    Продуктивність <br/> (Performance)    |
|                                          |             Ефективність обробки запитів              |                           |         😇          |    😇     |     😇      |    😇     |      😇      |     😇     |    😇    |    😇    |     😇      |     😇     |
|                                          | Швидкість взаємодії з оновленнями, внесеними в проект |                           |         😇          |    😇     |     😇      |    😇     |      😇      |     😇     |    🤕    |    😇    |     😇      |     😇     |
|                                          |             Стікість у випадку неполадок              |                           |         😇          |    😇     |     😇      |    😇     |      😇      |     😇     |    😇    |    😇    |     😇      |     😇     |
|     Підтримка <br/> (Supportability)     |
|                                          |                  Документація та FAQ                  |                           |         😇          |    😇     |     😇      |    😇     |      😇      |     😇     |    😇    |    😇    |     😇      |     😇     |
|                                          |                   Онлайн підтримка                    |                           |         😇          |    😇     |     😇      |    😇     |      😇      |     😇     |    😇    |    😇    |     😇      |     😇     |

## Висновки

Під час аналізу різноманітних програм та веб-сервісів для управління проєктами було встановлено, що немає ідеального рішення, яке б відповідало всім вимогам користувачів. Кожен інструмент має свої переваги і недоліки, які можуть бути важливими в залежності від конкретного контексту та потреб користувача.

Враховуючи це, ми прийшли до висновку, що розробка власної системи для управління проєктами є доцільною. Під час розробки ми плануємо створити унікальний продукт, який включатиме не лише базові функції, але й додаткові можливості, відсутні в аналогічних програмах. Наша мета полягає в створенні інструменту, який забезпечить ефективне управління проєктами, враховуючи унікальні потреби та вимоги всіх користувачів.

## Посилання

1. [Система управління проєктами](https://pmb.com.ua/uk/slovar-terminov/sistema-upravleniya-proektom-project-management-system-instrument/)
2. [Етапи життєвого циклу розробки ПЗ](https://icstudio.online/post/etapi-zhittyevogo-ciklu-rozrobki-pz)
3. [Проєкт](https://uk.wikipedia.org/wiki/%D0%9F%D1%80%D0%BE%D1%94%D0%BA%D1%82)
4. [Елементи проєкту](https://uk.economy-pedia.com/11032545-project#menu-2)
5. [Ключові методології розробки програмного забезпечення: робота команди зсередини](https://wezom.com.ua/ua/blog/metodologija-razrabotki-programmnogo-obespechenija)
6. [Методологія розробки програмного забезпечення](https://uk.wikipedia.org/wiki/%D0%9C%D0%B5%D1%82%D0%BE%D0%B4%D0%BE%D0%BB%D0%BE%D0%B3%D1%96%D1%8F_%D1%80%D0%BE%D0%B7%D1%80%D0%BE%D0%B1%D0%BA%D0%B8_%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%BE%D0%B3%D0%BE_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F)
7. [Методології управління проєктами, або Що таке Waterfall, Agile та Scrum](https://devisu.ua/uk/stattia/metodologii-upravlinnya-proktami-abo-shcho-take-waterfall-agile-ta-scrum)
8. [About Projects — GitHub Docs](https://docs.github.com/en/issues/planning-and-tracking-with-projects/learning-about-projects/about-projects)
9. [What Is Asana Project Management Tool? Everything You Should Know](https://www.simplilearn.com/tutorials/asana-tutorial/what-is-asana-project-management-tool)
10. [Backlog by Nulab Review](https://www.pcmag.com/reviews/backlog-by-nulab)
11. [Nifty: Project Management](https://niftypm.com/)
12. [Basecamp — Вікіпедія](https://uk.wikipedia.org/wiki/Basecamp)
13. [Trello — Вікіпедія](https://uk.wikipedia.org/wiki/Trello)
14. [Miro](<https://en.wikipedia.org/wiki/Miro_(collaboration_platform)>)
15. [Jira — Вікіпедія](https://uk.wikipedia.org/wiki/Jira)
16. [ClickUp](https://apix-drive.com/ua/clickup)
17. [Notion — Вікіпедія](<https://uk.wikipedia.org/wiki/Notion_(%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B5_%D0%B7%D0%B0%D0%B1%D0%B5%D0%B7%D0%BF%D0%B5%D1%87%D0%B5%D0%BD%D0%BD%D1%8F)>)
